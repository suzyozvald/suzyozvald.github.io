<!DOCTYPE html>

<head>
    <title>Mačke</title>
</head>

<body>

    <h1> Zanimljivosti o mačkama</h1>
    <p>Prema mačkama kao kućnim ljubimcima ljudi često imaju predrasude smatrajući ih hladnim, nezainteresiranim, pa čak
        i grubim sustanarima. Međutim, daleko je to od istine. Ove čarobne krznene ljepotice mogu biti savršene
        ljubimice za svakoga, one koji puno rade pa nemaju vremena brinuti se puno o životinji do obitelji s djecom.
        U nastavku su neke od zanimljivosti zbog kojih ćete možda poželjeti nabavati mačku. </p>

    <h2>Prepoznaju kada je vlasnik tužan i tješe ga</h2>
    <img src="images/dvijemacke.jpg">
    <p>Mačka pomoću svog sedmog čula može osjetiti kada je njezin vlasnik tužan, tjeskoban, depresivan, kad ga je strah
        i slično. Tada reagira tako da pojača svoje komunikacijske signale, na primjer tako da se snažnije mazi o njega
        ili da glasno mijauče. Ta mačja reakcija djeluje utješno na vlasnika jer on zna da je netko primijetio da se ne
        osjeća dobro i da pokazuje brigu za njegovu dobrobit.</p>
    <h2>Neće vam zamjeriti ako nemate vremena za igru</h2>
    <img src="images/tigrasta macka.jpg">
    <p>Dok su psi izrazito društvena bića i uvijek im je potrebna ljudska pažnja, mačke se u tom smislu prilagođavaju
        čovjeku. Ako vlasnik ima veću potrebu za interakcijom s mačkom, ona će to prepoznati pa će i sama pokazivati da
        se želi više maziti, sjediti s njim ili jednostavno biti u istoj prostoriji. Ako pak čovjeku nije potrebna
        tolika interakcija s ljubimicom, ona ga neće gnjaviti, nego će se bez "prigovaranja" povući u svoj kut sobe ili
        na ležaj te vlasniku neće to zamjeriti.</p>
    <h2>Uče dijete vrijednostima suosjećanja i blagosti</h2>
    <img src="images/zuto bijela macka.jpg">
    <p>Većini pasa u naravi je da vole kad ih se "gnjavi" i lovi te podnose umjerenu grubost. Mačke s druge strane to ne
        vole. Ako se prema mački odnosite grubo, ona će pobjeći i zaustaviti interakciju s čovjekom. Na taj način dijete
        uči razliku između čvršćih, tolerantnijih ljubimaca kao što su psi i onih koji zahtijevaju pažljivije, nježnije
        ophođenje, kao što su mace.</p>
    <h2>Ekspresno nauče pravilno obavljati nuždu</h2>
    <img src="images/bijela macka.jpg">
    <p>Jedna od velikih prednosti suživota s mačkom jest ta da je se ne treba šetati kako bi obavila nuždu. Stavite joj
        posudu s pijeskom i ona će vrlo brzo naučiti da je to mjesto na koje ide obavljati nuždu, bilo da imate malo
        mače ili odraslu mačku koju ste našli napuštenu. Sve što vi morate napraviti jest redovito čistiti pijesak i
        stavljati svježi.</p>
    <h2>Čiste su ljubimice</h2>
    <img src="images/sivo bijela macka.jpg">
    <p>Mačke su savršene ljubimice za "čistunce". Izrazito vole čistoću te se peru od glave do šape i do nekoliko puta
        na dan. Ovisno o vrsti mačke, potrebno ju je povremeno četkati.</p>
    <h2>Grijat će vas i za najoštrijih zima</h2>
    <img src="images/macka i pas.jpg">
    <p>Maca sklupčana u vašem krilu, blizu vaših nogu ili pored vašeg vrata dok se opuštate – i osjećat ćete se kao da
        ste u najudobnijem raju. Vole i spavati sa svojim vlasnikom i tako se međusobno grijati. Kada vam kažemo i da
        zvuk mačjeg predenja može sniziti krvni tlak i smanjiti stres, istog trena stisnut ćete se uz svoju mekanu
        krznenu ljepoticu.</p>


</body>

</html>